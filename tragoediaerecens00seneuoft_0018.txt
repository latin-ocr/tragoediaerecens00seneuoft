XVI PRAEFATIO

sionis A pertractatum sit et perpolitum , ut legentibus
textum proponeret non tam genuinum et verum, quam
facilem intellectu et rotundum. Neque adduci possum, ut
eorum sententiae assentiar, si qui noviciorum criticorum
parem utrique recensioni auctoritatem vindicandam esse
censeant. Nam interpolatoris lectiones quisquis paulo accu-
ratius examinaverit, quanta ille in immutanda ad ludi-
brium lect-ione audacia et libidine versatus sit, non sine
admiratione quadam intelleget.

Nec sane difficile est in eis quae singularia sunt et
- conspicua, correctoris audaciam cognoscere, sed saepe est,
ubi occultior eius sedulitas lectorem pamm vigilantem fu-
giat. Sed diligentius eius industriam observantes et quasi
custodientes non fallet, dedita opera hoc eum secutum
esse, ut elocutionis et structurae difficultates et exquisi-
tiores elegantias removeret, id prae ceteris agens, ut 1110110
et commode tragoedias lecturi intellegerent. Sic, ut pauca
commemorem, tmesin sustulit Med. 605 sq. conspicuam
(rumpe nec sacro violente sancta foedera mundi, pro qua
scripsit: r. n. sancti violente mundi foedera sacra), item

constructionem vel collocationem verborum elegantiorem

(hypallagen Hf.475.1270 Μ. 570 Tro. 159. 251 etc„
chiasmum Hf. 470. 1270, hyperbaton Hf. 769, gemina·
tionem Hs. 523 M. 266 Tro. 739); exquisitas loquendi
vel construendi formulas facilioribus compensavit, velut
Hf. 24 scripsit: in cuius ortu mundus impendit diem
pro: ortus, 213 nec ulla requies tempus aut ullum datur
pro: vacat3 370 sociemur animos pro: sociemur animis,
438 caelitum penetrat domos pro: sperat, 916 nobiles
Dirces aquas pro: nobilis Dircen aquae, 1157 exurge,
victor pro: virtus, Ο. 538 amara baccis pro: a. bacas,
544 (arbor) diffusa ramis pro: ramos, Tr. 547 post annos
decem pro: p. hiemes decem, alia eiusdem generis innu-
mera, quae si quis accuratius persequi volet, fructu non
carebit.

Quae cum ita sint, multo sane simplicius cederet opera
tragoediarum recensionis et emendationis, si prorsus abici

