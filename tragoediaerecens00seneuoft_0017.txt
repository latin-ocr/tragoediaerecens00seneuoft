PRAEFATIO XV

p. 8 sqq. comprobavi. Ceterum ea sententia, quam veteri
editione expressimus (p. V 1 ff.), chirographum poetae non
praebuisse textum omnibus numeris perpolitum, sed varia
lectione vel dittographia plenam, quamquam nimium ei
olim tribuimus, tamen ne hodie quidem prorsus abicienda
est. Velut Medeae versus 516—520 ipsi Leoni dittogra-
phia videntur, in Hercule Oetaeo totas scaenas diversa
forma consilioque compositas extare summa cum probabi-
litatis specie Mnnzmzus argumentatus est.*)

Qua vero ratione et moderationis lege adhibenda sit
interpolata lecti0, hisce verbis loco allato p. 11 sq. ipse
circumscripsit ‘Consensu inter A et R conspicuo (cf. p. 9 sq.)
magnum sane paratur praesidium auctoritati veteris inter-
polatoris. Cuius interpolationes ut simpliciter sunt ex·
pellendae, sic ceterae eius lectiones, ubicumque ab E disce-
dunt, ad textum constituendum diligenter sunt adhibendae.
Nam quod eis locis de quibus disputavimus factum esse
evincitur rescripti codicis testimonio, rectius scilicet haud
pauca. interpolatorem legisse et in suum librum transscri-
psisse, quam eum qui codicem E vel eius archetypon
aliquod exaravit, idem aliis locis, ubi tali testimonio de-
stituti sumus, fieri potuisse, eur praefracte negemus?
Quamquam fateor, et in hoc Leoni assentior, in vulgari
lectione adhibenda summa cautione opus esse, ne inter-
polatoris artificio et sollertia decipiaris. Multa scilicet
nitent et primo obtutu Etruscae lectioni praestare viden—
tur, quae accuratius rem examinanti damnanda sunt. Nam
interpolatae recensionis differentia quamquam hodie quoque
dubito an eis etiam locis, ubi totae sententiae aliter le-
guntur neque tamen ulla mutatae consulto lectionis ratio
perspici possit, non ad dittographiam potius antiquitus
traditam quam ad meram interpolatoris libidinem revo-
canda sit, tamen hoc in nulla versatur controversia, quin
totum tragoediarum corpus eo consilio ab auctore recen-

 

*) De Hercule Oetaeo Annaeana. Abhandlung zum J abres-
bericht des Rcalgymnasiums von P. Melzer. Chcmnitz 1890.

